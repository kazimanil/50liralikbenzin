# 2020 Sonuçları

2023 yılında son bir kez bu çalışmayı güncelleme kararı aldım ve sonuçları [anasayfada](https://github.com/kazimanil/50liralikbenzin) yayınladım. Eğer 2020 yılında yayınladığım sonuçlara tekrar bakmak isterseniz diye de, eski sonuçlarımı burada arşivledim.

Aşağıda yayınlanacak ilk iki grafikte, turuncu kesikli çizgiler belirli bir tarihteki gerçek değerleri veriyor. Ancak Türkiye gibi hem ekonomik hem de siyasi gündemi yoğun bir ülkede bu değerlere odaklanmak doğru olmayabilir. Bu nedenle bir de eğilimi (trend) tespit etmeyi mümkün hale getiren pürüzsüzleştirme (Smoothing-Out) yöntemini veriye uyguladım. Bu yöntemin sonuçları ise turkuaz eğri ile yansıtılmaktadır.

İlk iki grafikteki bilgi bir araya getirildiğinde son 12 senede ciddi derece fakirleştiğimizi, TL'nin benzin alım gücünün 12 sene öncesine kıyasla yarıdan fazla azaldığını söylemek mümkün. Ya da, diğer bir ifade ile 50 liranın bizi götürebildiği mesafe ise 2007 yılında 300 kilometreye yakın iken günümüzde bu değer 140 kilometrenin hemen altındadır.

Ayrıca, özellikle 2007-2011 ve 2017-2019 yılları arasında fakirleşmenin ivme kazandığını ve bu ivmenin 2011 ile 2017 yılları arasında  ortadan kaybolduğunu söylemek mümkün.


![Kaç Litre Benzin Alabildik?](https://github.com/kazimanil/50liralikbenzin/blob/master/2020/Grafik_1.jpeg)

![Kaç Kilometre Yol Gidebildik?](https://github.com/kazimanil/50liralikbenzin/blob/master/2020/Grafik_2.jpeg)

Fiyatların yükseliyor oluşu ekonomi için bir sorun teşkil etse de, öngörülemiyor oluşu daha büyük bir sorun teşkil etmektedir. Bu nedenle son iki grafikte, senelik değişim adedi ve toplam zam miktarlarını kıyasladım. Yukarıda ivmenin arttığı yıllar olarak nitelendirdiğim yıllarda hem TL miktar hem de yapılan **güncelleme** tipi olarak, zamlar indirimlerin önüne geçmektedir. Bu da özellikle son yıllarda 2008deki kriz benzeri bir durgunluğun yaşandığının en temel kanıtıdır.

Son yıllarda maalesef, hem fiyatlarda önlemeyen bir yükseliş hem de belirsizlik hakimdir. Umuyorum ki, en kısa sürede, bu durum son bulacak ve ekonomimiz çok daha iyi bir duruma gelecektir.

![Senelik Değişim Adedi](https://github.com/kazimanil/50liralikbenzin/blob/master/2020/Grafik_3.jpeg)

![Senelik Zam Kıyaslaması (TL)](https://github.com/kazimanil/50liralikbenzin/blob/master/2020/Grafik_4.jpeg)